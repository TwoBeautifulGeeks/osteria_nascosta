---
layout: post
title:  "Ravioli ricotta e spinaci"
date:   2019-03-22 
categories: ricette
tags: featured
image: /assets/article_images/ravioli-ricotta-spinaci.jpg
---

# Introduzione

Uno dei primi piatti di pasta fresca ripiena all'uovo per eccellenza.
I ravioli ricotta e spinaci con il condimento a base di burro, salvia e parmigiano sono infatti uno dei piatti preferiti per le feste.
Una ricetta di media difficoltà che si può preparare a casa seguendo passo passo le indicazioni che vi forniamo. 

# Ingredienti

## Per 24 ravioli

* 250 g di Farina
* Semola per spolverizzare q.b.
* 2 uova
* 1 tuorlo

## Per il ripieno

* 250 g di Spinaci
* 50 g Parmigiano Reggiano DOP
* 125 g ricotta vaccina
* sale fino q. b.
* noce moscata q. b.
* pepe nero q. b.

## Preparazione

1. Iniziate dalla sfoglia fresca all'uovo. Prendete la farina e versatela in una ciotola assieme alle uova sbattute. Impastate bene gli ingredienti con le mani in modo da creare un composto senza grumi. In caso di necessità aggiungete dell'acqua per rendere l'impasto più elastico in modo che sia più facile tirarla con il mattarello o con la macchina. Se risulta troppo appiccicoso potete aggiungere un po' di farina.


2. Trasferite l'impasto sul piano di lavoro e lavoratelo energicamente, quando sarà omogeno formate una sfera che avvolgerete con pellicola alimentare trasparente: fate riposare l'impasto così creato per circa 30 minuti, al riparo dalla luce e da correnti d'aria, per evitare che si secchi.
Mentre la pasta riposa dedicatevi al ripieno: prendente una padella antiaderente dal fondo largo in cui verserete gli spianci sciacquati, coprendoli con il coperchio per farli apassire. Lasciateli cuocere fino a che saranno morbidi, di solito un paio di minuti.

3. Quando saranno ben ammorbiditi, fateli scolare per eliminare i liquidi in eccesso: teneteli da parte. Prendete una ciotola ampia e versate ricotta e Parmigiano.

4. Aromattizzate con della noce moscata e, aiutandovi con delle fruste a mano, mescolate gli ingredienti per amalgamarli. Aggiustate di sale e pepe. Quando saranno amalgamati, sminuzzate gli spinaci in un mixer e aggiungeteli alla crema a base di ricotta. Amalgamate bene gli ingredienti per ottenere un composto omogeneo.

5. Trasferite il composto in una sac-à-poche e tenetelo da parte. A quasto punto la sfoglia avrà riposato. Prendetela, e separatela in due panetti. Uno lasciatelo nella pellicola dopo averlo infarinato leggermente con la semola rimacinata. Tirate con la macchina tira sfoglia, per ottenere una sfoglia rettangolare di circa 1mm di spessore. Ripetete l'operazone con l'altro panetto. Stendete i due rettangoli di sfoglia in un piano di lavoro leggermente infarinato di farina di semola e create dei piccoli mucchietti di ripieno con la sac-à-poche.

6. Disponeteli a circa 3 cm di distanza gli uni dagli altri, spruzzando dell'acqua ai bordi della sfoglia in modo tale che, quando stenderete la seconda sfoglia sopra di essa, questa rimanga più facilmente attaccata. Abbiate cura di far uscire l'aria fra un raviolo e l'altro in modo che non si rompano in fase di cottura.

7. Quando adagiate la seconda sfoglia fate combaciare i bordi con la prima. Poi con una rotella tagliapasta dentellata ricavate i ravioli delle dimensioni di 4 x 4 cm: otterrete circa 24 ravioli che disporrete su un vassoio infarinato. 

8. Potete cuocerli in abbondante acqua bollente e condirli a vostro piacimento.