---
layout: post
title:  "Erbazzone Emiliano"
categories: ricette
tags: featured
image: /assets/article_images/erbazzone.jpg
---
L’erbazzone è una torta salata di spinaci e pancetta, tipica del reggiano, che risale ai tempi più antichi, quando i contadini si preparavano il pranzo con i pochi ingredienti che avevano a disposizione.


# Ingredienti

## Pasta

* 200 g di farina
* 40 g di strutto
* 1 bicchiere di acqua tiepida
* sale q. b.


## Farcitura

* 800 g di spinaci
* 100 g di pancetta
* 2 cipollotti
* 2 cucchiai di olio extravergine d'oliva
* 1 noce di burro
* 120 g di parmigiano
* sale q.b.


## Preparazione

1. Lavate gli spinaci e fateli lessare in acqua bollente e salata, scolateli, strizzateli e tagliuzzateli.

2. Impastate la farina con lo strutto, aggiungete l'acqua tiepida e il sale. Lasciate riposare l'impasto per 30 minuti in frigorifero.

3. Fate appassire il cipollotto in padella con una noce di burro.

4. Aggiungete la pancetta e fate saltare, poi gli spinaci, sale e pepe e fate insaporire a fuoco basso.

5. Dividete l'impasto in due parti e tirate le sfoglie il più sottile possibile. Con il primo disco, quello più grande, foderate una tortiera imburrata e infarinata.

6. Bucherellate la pasta con una forchetta e versate il composto con il parmigiano, coprite con l'altro disco, bucherellate la superficie, chiudete bene i bordi.

7. Spennellate la superficie con il burro sciolto e cuocete in forno statico a 180 °C per circa 20 minuti, poi spennellate la superficie con un po' di olio e fate cuocere per altri 10 minuti.

8. Una volta pronto, lasciatelo riposare 10 minuti prima di tagliarlo a piccoli quadratini e servire.
